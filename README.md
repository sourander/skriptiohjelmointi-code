# Skriptiohjelmointi - Code


Tämä repositorio sisältää Skriptiohjelmointi-kurssin käytännön harjoitukset. Lisäksi kurssilla on YouTube-luentoja, joissa käydään läpi tämän repositorion käyttöä, oppimispäiväkirjan kirjoitukseen liittyvää ohjeistusta ja muita käytännön asioita. Kurssin toteutukseen kuuluu mitä varmimmin myös live-luentoja: näiden tarkoitus on tarjota tukea, vastauksia kysymyksiin ja mahdollisuus keskustella kurssin aiheista.

**HUOMIO 1**: Jos saavuit tänne repositorioon katsomatta ensimmäistä Youtube-videota, palaa askel taaksepäin ja **katso video ensin**! Videolla neuvotaan, mihin ja miten sinun kannattaa tämä projekti kloonata ja kuinka saat harjoitukset käyntiin.

**HUOMIO 2**: Jos sinulla on vaikeuksia, osallistu läsnäopetukseen ja kysy apua. Läsnäopetus on nimenomaan tukea varten, jotta voimme yhdessä ratkaista ongelmat ja varmistaa, että kaikki pääsevät eteenpäin.

## Esivaatimukset

Kaikki harjoitukset ajetaan Docker-ympäristössä, joten vaatimuslista on hyvin lyhyt. Tarvitset:

* Docker
    * Docker Desktop (for Windows and Mac) 
    * ... or Docker Engine (for Linux)

## Repositorion rakenne

Harjoitukset ovat jaettu hakemistoihin siten, että kunkin harjoituksen hakemisto sisältää `README.md`-tiedoston, joka kuvaa harjoituksen ja kertoo, mitä tehtäviä kyseisessä harjoituksessa on tarkoitus tehdä. Yhteen harjoitukseen kuuluu siis useita tehtäviä. 

Polku on työkalusta riippumatta samankaltainen. Huomaa, että repositorio voi sisältää harjoituksia, jotka eivät kuulu juuri siihen kurssin toteutukseen, jossa olet mukana. Tee tehtävät, jotka opettaja on määrännyt tehtäväksi juuri tässä toteutuksessa.

Esimerkkejä poluista:

* Powershellin ensimmäinen harjoitus: `exercises/powershell/ex01/README.md`
* Powershellin toinen harjoitus: `exercises/powershell/ex02/README.md`
* Pythonin ensimmäinen harjoitus: `exercises/python/ex01/README.md`
* Bashin ensimmäinen harjoitus: `exercises/bash/ex01/README.md`
* ... ja niin edelleen.

